# Rättigheter på <span>SM</span> och <span>StyM</span>

## Sektionsmöte (SM)

Sektionsmötet är sektionens högsta beslutande organ (THS Reglemente § 9.1.4). För beslutsmässighet på SM krävs minst tio närvarande sektionsmedlemmar. (THS Reglemente §9.2.4)

- **Ordinarie medlem** har närvarorätt, yttranderätt, yrkanderätt och rösträtt. (THS Reglemente §9.2.1 + CL Stadgar §2.1). Inga andra kan tilldelas rösträtt. Ordinarie medlem (=sektionsmedlem) är den THS-medlem som är programstuderande på sektionens program. (CL Stadgar §1.4.1)

- **Förtroendevald** har närvarorätt, yttranderätt och yrkanderätt. (THS Reglemente §9.2.1 + CL Stadgar §2.1).

- **Juniormedlem**, **hedersmedlem** och **gästmedlem** har närvarorätt och yttranderätt. (CL Stadgar §2.1) Juniormedlem är studerande på sektionens program till och med sista dagen månaden efter uppropet. (CL Stadgar §1.4.2) Juniormedlem kan givetvis bli ordinarie medlem genom att betala kåravgift.

- **Övriga personer** kan adjungeras genom beslut på mötet och få närvarorätt, yttranderätt och vid behov yrkanderätt.

## Styrelsemöte (StyM)

Styrelsen är beslutsmässig då minst hälften av ledamöterna är närvarande, förutom vid personval då minst tre fjärdedelar av styrelsen måste vara närvarande. (CL Stadgar §3.3)

- **Styrelsemedlem** har närvarorätt, yttranderätt, yrkanderätt och rösträtt. Inga andra kan tilldelas rösträtt.

- **Ordinarie medlem** och **förtroendevald** har närvarorätt och yttranderätt. (CL Stadgar §3.3)

- **Övriga personer** kan adjungeras genom beslut på mötet och få närvarorätt, yttranderätt och vid behov yrkanderätt.

- **Mötet får inte** fatta beslut i ärenden som inte upptagits på föredragningslistan.
